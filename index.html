<!DOCTYPE html>
<html>
<title>AH-64 Apache</title>
<head>
	
</head>
<body>
<table>
	<th></th>
	
</table>

<h1>AH-64 Apache helicopter</h1>
<p>Az AH–64 Apache az Amerikai Szárazföldi Hadsereg számára az 1980-as évek elejére kifejlesztett harci helikopter. 
Eredetileg a Vörös Hadsereg harckocsijai számbeli fölényének ellensúlyozására épült, a magas ára és bonyolult 
kialakítása miatt sorozatgyártásra nem került AH–56 Cheyenne egyszerűbb alternatívájaként.</p>
<h4>Fegyverzet</h4>
<p>Az Apache erős fegyverzete forgathatóan beépített 30 mm-es gépágyúból és rakétákból áll,
amelyek közül tipikusan 70 mm-es nem irányított Hydra kisrakétákat, lézervezérlésű AGM–114 Hellfire 
páncéltörő rakétákat és különböző változatú önvédelmi célú Stinger rakétákat szerelhetnek fel. 
A fegyverzet hatékony alkalmazását forgatható orrtoronyba szerelt szenzorcsoport segíti, 
amely infravörös és termovíziós éjjellátó, lézeres célmegjelölő és TV-kamera funkciót tartalmaz.
A késői változatú AH–64D modelleken igen fejlett "Longbow" radarberendezés található a rotortengely tetejére erősítve,
amely légi és földi célok felderítését biztosítja 270 fokban (kivéve a gép farka felé), 
automatikus célfelismerés és célkijelölés mellett.</p>

<p>Az Apache védelmét a géptörzs kevlár bélése és műanyaghabba ágyazott kerámiarészecskékből álló könnyűsúlyú blokkok biztosítják,
a kétfős személyzetet golyóálló "Lexan" polikarbonát kabintető védi. Az öntömítő gumi üzemanyagtartályok és titán 
rotorlapátok ellenállnak a 23 mm-es légvédelmi gépágyú egyes találatainak. A főbb rendszerek, 
hajtómű, kormányvezérlés megkettőzése találat esetén is lehetővé teszi a továbbrepülést,
a gépészeti elemek a kenőanyag elvesztése esetén akár 40 percig is üzemelnek átlagos igénybevétel mellett, 
elég időt biztosítva a hazatérésre.</p>
<h4>Hadszíntéri alkalmazás</h4>
<p>Az első öbölháborúban az Apache rendkívül sikeresen szerepelt a szövetséges áttörés kezdeti kikényszerítésében, 
iraki tankok és lokátorállomások tucatjait semmisítették meg, ezért mind az USA,
mind szövetségesei folyamatosan jelentős számban rendszeresítették, 
gyártása jelenleg is folyik Forth Worth-ben. A szomáliai események és a második iraki háború során azonban bebizonyosodott
a helikopterek sebezhetősége a kézifegyverekkel szemben, mint például az RPG–7-es. Szaddám Husszein milicistái két, 
Kalasnyikovok összefogott tüzével földre kényszerített Longbow Apache gépet zsákmányoltak, amelyeket később kamionra rakva parádéztattak.</p>

</body>
</html>
